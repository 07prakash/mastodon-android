Mastodon es le rete social decentralisate le plus grande sur internet. In vice que un sol sito web, illo es un rete de milliones de usatores in communitates independente que pote interager le unes con le alteres, transparentemente. Non importa lo que te interessa, tu pote incontrar personas passionate que parla de illo sur Mastodon!

Inscribe te a un communitate e crea tu profilo. Trova e seque personas fascinante e lege lor messages in un chronologia libere de publicitate. Exprime te con emojis personalisate, imagines, GIFs, videos e audio in messages de 500 characteres. Responde a discussiones e impulsa messages de quicunque pro compartir cosas genial. Trova nove contos a sequer e hashtags de tendentia pro expander tu rete.

Mastodon es producite con attention a confidentialitate e securitate. Decide si tu messages es compartite con tu sequitores, con solo le gente que tu mentiona, o con tote le mundo. Le advertimentos de contento te permitte celar messages que contine material sensibile o provocatori usque tu es preste a interager con illos. Cata communitate ha su proprie directivas e moderatores pro mantener su membros secur, e robuste utensiles de blocage e de reportage pro adjutar a impedir abusos.

Altere functiones:

• Modo obscur: lege messages in modo clar, obscur, o vermente nigre
• Sondages: Demanda al sequitores lor opinion e conta le votos
• Explorar: le hashtags e contos popular es a portata de mano
• Notificationes: sia notificate de nove sequitores, responsas e impulsos
• Compartir: publica directemente sur Mastodon desde le function Compartir de qualcunque app
• Pachydermo: nostre mascotte es un adorabile elephante, e tu lo videra apparer de tempore in tempore

Mastodon es un organisation registrate sin scopo lucrative e le disveloppamento es sustenite directemente per tu donationes. Il non ha publicitate, ni monetisation, ni capital de risco, e nos intende mantener lo assi.
